---
aliases:
  - Orothia
---
**"Haritacılar buraya 'Merkez' der, ama üzerinde yaşayanlar için burası üç farklı dünyadır. Doğudaki Şövalye kılıcını çeker ve 'Regalia için!' diye bağırır. Dağdaki Dev, yere vurur ve 'Orothia sarsılmaz!' der. Batıdaki Ejdersoylu ise ormana bakar ve hüzünle 'Hiraeth...' diye fısıldar."**

Bu kıta, dünyanın fiziksel dengesini sağlayan **[[Omurga Dağları]]** ile ikiye bölünmüştür. Kuzeyden güneye uzanan bu devasa duvar, sadece iklimi değil; felsefeleri, dinleri ve yönetim biçimlerini de ayırır.

---

### **1. KÜLTÜREL İSİMLENDİRME VE BAKIŞ AÇILARI**

Kıtaya verilen isim, kişinin kime sadakat duyduğunu gösterir:

- **REGALIA (Kralların Toprağı):** Şehirli halklar(İnsan, Elf, Cüce, Gnome vb.) bu ismi kullanır. Onlara göre kıta, medeniyetin, yasaların ve ilahi hakkın merkezidir. Diğer her yer "taşra" veya "vahşi doğa"dır.
    
- **OROTHIA (Titan'ın Bedeni):** **Goliathlar** (Özellikle Taşdoğanlar) ve onlarla çok iş yapanlar bu ismi kullanır. Onlar için bu toprak, üzerinde yürünecek bir mülk değil; uyuyan ataları **[[Orobos]]**'un kutsal bedenidir.
    
- **HIRAETH (Yitik Yuva):** **Dragonbornlar** (Özellikle Zümrüt Dilliler) bu ismi kullanır. Kadim dilde "dönülemeyen eve duyulan özlem" anlamına gelir. Onlar, **[[Ata Ejderler]]** uyanana kadar bu toprakların sadece emanetçisi olduklarına inanırlar.
    

---

### **2. BÖLGESEL VE POLİTİK DAĞILIM**

#### **A. DOĞU VE KUZEYDOĞU: [[Aethelgard Hanedanlığı]]**

_(Regalia'nın Kalbi - Feodal Monarşi)_

- **Coğrafya:** Dağların doğusunda kalan, büyük **İç Göl** ile beslenen verimli ovalar ve kuzeydeki çam ormanları.
    
- **Yönetim:** Ejderha kanı taşıdığını iddia eden, büyü yeteneğine sahip soylu bir Kraliyet Ailesi.
    
- **Kültür:** "Yüksek Fantezi"nin zirvesidir. Parlak zırhlı şövalyeler, Griffon binicileri ve büyü akademileri buradadır. **[[Aureon]]** (Altın) ve **[[Silvaris]]** (Gümüş) baş tanrılar olarak saygı görür. Barut ve teknoloji, "ruhsuz ve onursuz" olduğu gerekçesiyle yasaktır.
    
- **Başkent:** **[[Gümüş Kıyı]] (Silvershore)**. Gölün üzerine inşa edilmiş, beyaz mermerden kuleleriyle ünlü şehir.
    

#### **B. GÜNEY: [[Güney Dükalıkları Birliği]]**

_(Regalia'nın Cüzdanı - Konfederasyon)_

- **Coğrafya:** Kıtanın güneydoğu ucundaki parçalı araziler, nehir yatakları ve üzüm bağları.
    
- **Yönetim:** 7 Dükalığın oluşturduğu bir meclis tarafından yönetilen, merkezi olmayan bir yapı.
    
- **Kültür:** Aethelgard'ın katı kurallarından kaçan tüccarların ve sürgün soyluların kurduğu, entrika ve ticaretin döndüğü yerdir. Krala değil, paraya ve diplomasiye (**[[Kalahara]]**) inanırlar. Paralı asker ordularını kullanırlar ve **[[Archanthea Universalis/Arcanthea/Terrum/Vestaia/Vestaia Politik Atlası/Ventus Kıyıları/Ventus Kıyıları]]** (Diğer kıta) ile ticaret yaparlar.
    
- **Önemli Yer:** **Yedi Mızrak Meclisi**. Kararların alındığı, her dükün eşit sayıldığı nötr kale-şehir.
    

#### **C. DAĞLAR VE KUZEY: [[Lithos Klanları]]**

_(Orothia'nın Bekçileri - Göçebe Kabileler)_

- **Coğrafya:** Kıtanın omurgasını oluşturan **[[Omurga Dağları]]**'nın zirveleri, yüksek yaylalar ve kuzeydeki donmuş tundralar.
    
- **Yönetim:** Merkezi bir devlet yoktur. **Goliath** klanları, mevsimlere ve av sürülerine göre göç ederler.
    
- **Kültür:** Sınırları tanımazlar. Onlar için dağ, delinecek bir maden değil, korunacak bir atadır. Regalia'nın (Aethelgard) madencileri dağların derinliklerine inmeye çalıştığında, Goliathlar bunu **[[Orobos]]**'un etini kesmek olarak görür ve "Taşın Öfkesi" ile saldırırlar. Cücelerle (yüzeysel madencilik yapanlarla) dost, derin kazı yapanlarla düşmandırlar.
    
- **Önemli Yer:** **[[Gökyüzü Sunakları]]**. Bulutların üzerindeki zirvelerde, Titanlara adanmış açık hava tapınakları.
    

#### **D. BATI: [[Zümrüt Hakimiyeti]]**

_(Hiraeth'in Savunması - Teokratik Doğa)_

- **Coğrafya:** Dağların batısında (solunda) kalan, okyanusa kadar uzanan **Fısıldayan Düzlükler**. Burası **[[Syluder]]**'in (Yeşil Ejder) zehirli ve vahşi ormanlarıdır.
    
- **Yönetim:** **[[Syluder]]**'in rüyalarını yorumlayan "Kök-Kahinler" (Yeşil Dragonborn Şamanlar) tarafından yönetilir.
    
- **Kültür:** Şehirleri yoktur; devasa ağaçların kovuklarında, kök sistemlerinde yaşarlar. Dışarıdan gelenlere (özellikle İnsanlara ve Cücelere) düşmandırlar.
    
- **Çatışma:** Burası şu an bir savaş alanıdır. Batıdaki diğer kıtadan gelen **[[Kaldor İmparatorluğu]]** (Teknoloji/Barut), bu ormanları kesip kaynak (kereste/maden) toplamak için kıyıya çıkmıştır. Dragonbornlar, evlerini (Hiraeth) bu "Demir İstilacılara" karşı gerilla taktikleri ve zehirle savunmaktadır.
    
- **Önemli Yer:** **[[Zehirli Taç]] (The Venom Crown)**. Ormanın kalbinde, **[[Syluder]]**'in uyuduğu yerin üzerindeki, geçilmez dikenli sarmaşıklardan oluşmuş doğal kale.